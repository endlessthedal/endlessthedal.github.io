<!DOCTYPE html>

<html>
	<head>
		<title> Post - ஒரு கைப்பிடிப்பின் இறுக்கத்தில்… </title>
		<link rel="stylesheet" href="..\style.css">
		<script type = "text/javascript" src="..\scripts\jquery.js"></script>

		<script type = "text/javascript">
			$(function(){
				$("#header").load("header.html"); 
			});
		</script>
		<script type = "text/javascript">
			$(function(){
				$("#side-left").load("side-left.html"); 
			});
		</script>
		<script type = "text/javascript">
			$(function(){
				$("#side-right").load("side-right.html");
			});
		</script>
		<script type = "text/javascript">
			$(function(){
				$("#footer").load("footer.html");
			});
		</script>
	</head>
	<body>
		<div id="header"></div>
		<div id="side-left"></div>
		<div id="side-right"></div>
		<div id="footer"></div>
		<div id = "article-main">
			<div id = "article-title-tamil">
				ஒரு கைப்பிடிப்பின் இறுக்கத்தில்…
			</div>
			<div id = "article-details">
				12th of November, 2012
			</div>
			<div id = "article-content-tamil">
		        <p>‘கரணுக்கு நோட்டு 25 ரூபாய்…<br>
				அவனுக்கு நாலு இட்லி 12 ரூபாய்…<br>
				ஆட்டோக்கு 8 ரூபாய்…<br>
				ஊருக்கு வேற 100 ரூபாய் அனுப்பனும்…<br>
				மொத்தம்…’</p>

				<p>ஒரு கையில் எதையோ தன் முந்தானையுடன் இறுக்கமாக பிடித்துக்கொண்டு, மற்றொரு கைவிரலில் விளையாடி வந்தாள்.</p>

				<p>‘145 ரூபாய்’</p>

				<p>அன்றைய தினக்கூலி அவளுக்கு 150 ரூபாய்தான் என்றாலும், ஏதோ கணிதமேதையை போல் ஒரு மகிழ்வை உணர்ந்தாள்.</p>

				<p>‘மீதி 5 ரூபா… ஒரு பன் வாங்கலாம்…’</p>

				<p>சற்றே தெளிந்து, தன் வழிநோக்கி நகர்ந்தாள்.</p>

				<p>‘திருப்போர்! திருப்போர்!’ (அட திருப்போரூர்தாங்க!)</p>

				<p>வரலாற்றாளர்கள்கூட வியந்துபார்க்கும், ஊர்களின் உச்சரிப்புகளெல்லாம், இந்த ஆட்டோக்காரர்களுக்குத்தான் சாத்தியம்.</p>

				<p>‘பையா! காலவாக்கம்’</p>

				<p>ஒரு கையில் நோட்டும், முகத்தில் அமைதியுமாக, ஓரமாக சென்று அமர்ந்தாள். மனதில் தொலைந்த இறுக்கம், ஏனோ இன்னும் மற்றொரு கையில் அகலாமல்…</p>

				<p>‘அண்ணா, எஸ் எஸ் என்!’</p>

				<p>இதுவரை, இயல்பாக சென்ற தன்வாழ்வில், நாங்கள் இருவரும் ஏற்படுத்தப்போகும் துன்பத்தை அவள் அறிந்திருக்கவில்லை.<br>
				இன் ஃபாக்ட், நாங்களும்தான் !!</p>

				<p>கழுதைமேல் ஏற்றிய பொதியென, கண்ணில்பட்ட மனிதக்கூட்டமெல்லாம் அடைக்கப்பட்டு விருந்தாடியம்மன் துணையுடன், அந்த ஆட்டோ ஆர ஆமர கிளம்பியது. பற்றாததற்கு இதற்கு ஒரு பத்து வயதான நடத்துநர் வேறு.<br>
				ரொம்ப கண்டிப்பானவர்…</p>

				<p>எல்லாம் வேகமாக செல்லும் இந்த நாகரிகப்போக்கில், இறங்கியபிறகு பணம்கொடுத்து தங்கள் பொற்காலத்தை வீணடிக்க நாங்களோ, ஓட்டுநரோ தயாராக இல்லாத்தால், வசூல் தொடங்கியது…</p>

				<p>‘ஹரே பையா! பைசா.. பைசா. எங்கே?’</p>

				<p>‘செங்கண்மால்’</p>

				<p>‘பைவ் ருபீஸ்’</p>

				<p>‘அண்ணா, காசு குடுங்க…’</p>

				<p>தலைவர் படத்துக்கு முதல் நாள் டிக்கெட்வாங்கும் ஆவலைப்போல, தான் கேட்டு வாங்கி எண்ணிவைத்த சில்லரையை நீட்டினாள்.</p>

				<p>‘பையா! ஏக் காலவாக்கம்’</p>

				<p>‘தம்பி, டூ எஸ் எஸ் என்’</p>

				<p>என் பர்ஸில் அடுக்கிவைக்கப்பட்ட பத்து ரூபாய்களில் இரண்டை நீட்டினேன். மிகவும் அறிவாளி அவன், எங்களிடம் சில்லரை கிடையாது என்பதும் அவன் அறிவான். அவளுக்கு சில்லரையே பெரிது என்பதும் அவன் அறிவான். அவள்பக்கம் திரும்பி,</p>

				<p>‘எஸ் எஸ் என்ல இருந்து டென் ருபீஸ்தான். தஸ்…தஸ் ரூபா!’ என்றவன் என்னிடம் இருபது ரூபாயை பெற்றுவிட்டான்.</p>

				<p>அவளிடம் மௌனம். கைகளிலும் மனதிலும் அப்படி ஒரு இறுக்கம். ஒரு கணம் அவளுக்கு எல்லா முன்னேற்பாடுகளும், கனவுகளும் வீணாய்போனது புரிந்தது. கைபேசியின் கண்கூசும் ஒளியில் கலங்கிப்போன எங்களால், அவள் கண்கலங்கி பார்த்த ஒளி அவசியமற்றதாகப்பட்டது.</p>

				<p>‘இன்றிரவு மட்டும்தானே, பட்ட்டினி பரவாயில்லை!’ என்று சொல்லிக்கொண்டாள். ஒரு முடிவுக்கு வந்தவளாக, தன் கையின் இறுக்கம் விலகி, இரண்டு ரூபாயை இழக்க, தன் கழுத்தை யாரோ இறுக்குவதாக உணர்ந்தாள்…</p>

				<div id="quote" ><p>அது ஒரு மௌனமான கொலை…<br>
				யாரும் பார்க்காமல்… எஸ் எஸ் என் வந்தது…</p>

				</div>

				<p>‘மச்சி, அடுத்த சண்டேவும் முனியாண்டி விலாஸ் போலாம்டா’</p>

			</div>
		</div>
	</body>
</html>
