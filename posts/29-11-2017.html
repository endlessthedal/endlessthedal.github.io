<!DOCTYPE html>

<html>
	<head>
		<title> Post - அசிங்கப்படாமல் அசிங்கப்படுங்கள்! </title>
		<link rel="stylesheet" href="..\style.css">
		<script type = "text/javascript" src="..\scripts\jquery.js"></script>

		<script type = "text/javascript">
			$(function(){
				$("#header").load("header.html"); 
			});
		</script>
	</head>
	<body>
		<div id="header"></div>
		<div id = "article-main">
			<div id = "article-title-tamil">
				அசிங்கப்படாமல் அசிங்கப்படுங்கள்!
			</div>
			<div id = "article-details">
				29th of November, 2017
			</div>
			<div id = "article-content-tamil">
		        <p>நாம் ஒன்றைத் தவறாகக் கூறிவிட்டால், மனம் வலிக்கிறது. அதுவும் மற்றவர் முன்னென்றால், அதிகமாகவே கவனம் செலுத்துகிறோம்.</p>

				<p>நமக்கு என்ன தோன்றுகிறதோ அதைச் சொல்கிறோம். அது சரியாகவும் இருக்கலாம், தவறாகவும் இருக்கலாம். அப்படியிருக்க, நாம் ஒரு செய்தியைச் சொல்வதற்கோ கேட்பதற்கோ இரு காரணங்கள் இருக்கிறது.</p>

				<p>1. எனக்கு இது தான் தெரியும்/தெரியாது என்பது உரைக்க</p>

				<p>2. அது சரியென்றால், அப்படியே விட்டுவிடுவது. தவறென்றால், சரியென்னவென்று தெளிந்து திருத்திக்கொள்வது.</p>

				<p>நமக்கு பெரும்பாலான நேரங்களில் சிக்கலாவது, தெளிந்து திருத்திக்கொள்வது தான். அதுவும் முடிந்தவரையில் எல்லோர்முன்னும் சரியாகவே சொல்லிவிடவேண்டும். தவறு செய்து திருத்தப்படுவதை ஒரு உரையாடலுக்கானத் தேவையற்ற நோக்கமாக பார்க்கிறோம். அதனால், ஒன்றைச் சொல்லும் பொழுதோ, கேட்கும் பொழுதோ தவறு ஏற்படுமெனில், “ஆகா, கற்றுத்தெளிய ஒரு வாய்ப்பு!” என்பதை விடுத்து, “அய்யோ அசிங்கப்பட்டோமே!” என்றே உணர்கிறோம்.</p>

				<p>மனிதன் ஒரு சமூக விலங்கு என்பதால், சமூகத்தின்/மற்றவர்களின் ஒப்புதல் மனிதனுக்கு மிகவும் அவசியமானதாகிப்போகிறது. இதை விட்டு வெளியேறுங்கள் என்றெல்லாம் கூறவில்லை. ஆனால் உற்றுநோக்கி சுயபரிசோதனை செய்யுங்கள். இது எனக்குள்ளும் இருப்பதுவே!</p>

				<p>ஆனால் இதை நான் உணர்ந்த தருணம் அற்பமானது, எனினும் அற்புத சிந்தனைகள் தந்தது.</p>

				<p>சென்னையில்.</p>

				<p>DPI பேருந்து நிறுத்தம்.</p>

				<p>Share Auto எதிரில் வந்தது.</p>

				<p>LIC – ANNA NAGAR வழித்தடத்தில் ஓடுகிறது.</p>

				<p>ஏறிவிட்டேன்.</p>

				<p>எனக்கு LIC போகவேண்டும். ஆனால் இது அதை நோக்கி செல்கிறதா, அல்லது அங்கிருந்து தான் வருகிறதா என்று தெரியவில்லை.</p>

				<p>எதிரில் இருந்தவரிடம், தற்செயலாக Sterling Road போகுமா என்றேன்.</p>

				<p>அவர் “ஏன்பா, Sterling Road அந்த பக்கம் இருக்கு. ஒழுங்கா பார்த்து ஏறமாட்ட. அடுத்த நிறுத்தத்துல இறங்கி மாறிப்போ. இது LIC போகுது.” என்றார்.</p>

				<p>நானும், “ஓ அப்படிங்களா, Thanks” என்று நிறுத்திக்கொண்டேன்.</p>

				<p>அவருடனே கடைசியில் LIC வந்து இறங்கி நடந்தேன். அவர் என்ன நினைத்தாரோ தெரியவில்லை, ஆனால் நான் ஏன் அப்படி தன்னிச்சையாக மாற்றிக் கேட்டேன் என்று தான் நினைத்துக் கொண்டு வந்தேன்.</p>

				<p>நான் எப்படி கேட்டிருக்க வேண்டும்.</p>

				<p>“LIC போகுதுங்களா?”</p>

				<p>நிகழ்வு 1:</p>

				<p>நான் எதிர்பார்த்த பதில் “அதான் போட்டிருக்குல்ல முன்னாடி LIC னு. எங்கப் போவுதுன்னுக்கூட பார்க்காம ஏறிருங்க.”</p>

				<p>இது நடந்தால் முற்றும் நன்மை.</p>

				<p>நிகழ்வு 2:</p>

				<p>“அட LIC அந்த பக்கம் போகனும். அடுத்த நிறுத்தத்துல இறங்கி மாறிப்போ.”</p>

				<p>இது நடந்தால் முற்றும் போச்சு.</p>

				<p>ஆனால், நான் கேட்டது Sterling Road பற்றி. நான் சொன்னதைத் தவறென்றார் அவர். ஆனால், அதுதான் தேவைப்பட்டது எனக்கு.</p>

				<p>நான் சொன்னது தவறு; அசிங்கப்பட்டேன். ஆனால், அது ஒரு பொய் கேள்வி; மனம் அசிங்கப்படவில்லை, அதற்கு தேவையானது கிடைத்துவிட்டது.</p>

				<p>ஒருவேளை இப்படி நிகழ்ந்திருக்கலாம்.</p>

				<p>“Sterling Road போகுங்களா?”</p>

				<p>“ஆமா பா, அங்கதான் போகுது!”</p>

				<p>அவரும் அங்கதான் இறங்குகிறார் என்பதுபோல சிரிக்கிறார். அவரைப் பொருத்தவரையில் நான் சரியாகத்தான் கேட்டிருக்கிறேன்; அசிங்கப்படவில்லை. ஆனால், அது ஒரு பொய் கேள்வி; அடுத்து இறங்கி மாறனுமே என்று மனம் வருந்துகிறது; அசிங்கப்பட்டது. யாருக்கும் தெரியாமல்.</p>

				<p>இப்படித்தான், அசிங்கப்படாமல் அசிங்கப்படுங்கள்!</p>

				<p>இல்லை, அசிங்கமில்லாமல் கற்றுத்தெளியுங்கள்!</p>
			</div>
		</div>
	</body>
</html>